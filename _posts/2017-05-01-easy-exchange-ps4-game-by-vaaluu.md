---
layout: post
title: ลองแลกเปลี่ยนแผ่นเกม PS4 แบบไม่ต้องออกจากบ้านด้วย Vaaluu.com
author: Panu Guyson
---
สำหรับคนเล่น PS4 ก็จะประสบปัญหาแผ่นราคาสูง บางส่วนก็จะใช้วิธีหาแผ่นมือสอง หรือขายแผ่นเป็นมือสองออกไป เพื่อเป็นต้นทุนซื้อแผ่นใหม่ หลังจากไปขลุกอยู่ใน group แผ่นมือ2 มาระยะหนึ่ง ปัญหาคือจะเปลี่ยนเกมจะต้องมีวิธีการคือ **ตั้งขายแผ่น --> ส่งแผ่น --> รับเงิน --> ตั้งรับแผ่น --> รับแผ่น** ซึ่งถ้าอยู่ตามแนวรถไฟฟ้าก็จะง่าย นัดเจอกันสะดวก แต่ถ้านอกเมือง ก็จะต้องส่งแผ่นกันไปมา เสียเวลากันไปหลายวัน จนวันหนึ่งมาเจอ [Vaaluu.com](http://vaaluu.com) ก็เลยลองใช้ และมารีวิวดูกันครับ

# Vaaluu.com คือ ?
[Vaaluu](http://vaaluu.com) เป็น Platform แลกเปลี่ยน และขายแผ่นเกม โดยเป็นการแลกเปลี่ยนกับ [Vaaluu](http://vaaluu.com) เอง ไม่ใช่แลกเปลี่ยนระหว่าง User กับ User ซึ่งสามารถเลือกทั้งแบบส่งไปรษณีย์ หรือ messenger มารับส่ง โดยราคาขึ้นอยู่กับวิธีการที่เราเลือก ซึ่งในรีวิวอันนี้ เราจะลองแลกเปลี่ยนเกมกัน

# ลอง Trade-in ดู
ทาง [Vaaluu](http://vaaluu.com) ได้ทำ howto แบบ video มาให้เข้าใจง่ายๆได้ ลองทำตามวิธีได้เลย
[![How to trade in](/images/2017/05/01/howto-screenshot.jpg)](https://www.youtube.com/watch?v=8MS5TJalS4M "How to trade in")

ตอนนี้ผมจะ trade เกม Fifa 2017 ก็ต้องถ่ายรูปแผ่น 4 รูปคือ หน้ากล่อง, หน้าแผ่น, หลังแผ่น และหลังกล่อง และเราจะต้องตรวจสอบแผ่นด้วยตัวเองว่ามีรอยมาก หรือน้อย เพื่อที่ทางร้านจะได้คิดราคาให้เราได้ถูกต้อง

![Trade Input](/images/2017/05/01/trade-01.jpg)

เมื่อกรอกข้อมูลเกมของเราเรียบร้อยแล้ว ต่อไปก็เลือกเกมที่เราต้องการ ผมจะเลือก Horizon Zero Dawn เกมดังช่วงนี้ โดยเป็นแผ่นมือสอง ราคา 1400 บาท
![Trade request](/images/2017/05/01/trade-02.jpg)

เมื่อทุกอย่าง OK แล้ว ระบบก็จะคิดค่าส่วนต่างมาให้เรา อย่างเคสนี้จะต้องจ่ายเพิ่ม 1400-1100 = 300 บาท
![Trade summary](/images/2017/05/01/trade-03.jpg)

การส่งแผ่น มีให้เลือกทั้งไปรษณีย์และ Messenger เลือกเป็น Messenger เพราะอยู่ในกรุงเทพฯ และอยากเล่นไวๆ
ส่วนการจ่ายเงินก็จะมีหลายแบบทั้งบัตรเครดิต โอนเงิน หรือ paypal เลือกเป็น paypal เพราะสะดวกดี

เมื่อสมัครครั้งแรกจะมี Coupon ให้ใช้ โดยที่ลองใช้จะเป็น Coupon เพิ่มมูลค่าเกมที่ trade-in อีก 200 บาท เพราะฉะนั้นส่วนต่างเราจะเหลือ 100 บาท (1400-(1100+200))

กรอกข้อมูลทุกอย่างครบแล้ว ระบบจะสรุปทั้งหมดที่ต้องจ่ายมาดังนี้
![Trade result](/images/2017/05/01/trade-04.jpg)

เมื่อเรากดตกลงเรียบร้อยแล้ว ระบบก็จะยืนยันข้อมูลทั้งหมดมาทาง Email เราก็รอรับแผ่นได้เลย
# รอแผ่นมาถึง...
วันถัดมา ก็มี SMS มาแจ้งว่า "สินค้าของคุณกำลังถูกจัดส่ง ติดตามสถานะได้ที่:xxxxxxx" พอกดเข้าไปก็รู้ว่า ทางร้านใช้บริการของ lalamove และมีบริการ tracking ด้วย
![tracking](/images/2017/05/01/tracking.jpg)

พอ Messenger มาถึง ก็นำแผ่นเกม Fifa 2016 ที่ Trade-in ไว้ ไปให้กับ Messenger และเค้าจะให้กล่องของทาง [Vaaluu](http://vaaluu.com) แลดูสวยงาม ซึ่งบรรจุเกมที่เราเลือกไว้ด้านใน โดยจะซีลทุกด้าน ทุกมุม และเป็น Sticker ของทาง [Vaaluu](http://vaaluu.com) เองเลย การแพ๊คของแน่นหนามา ถือว่าแกะได้ยากมากเช่นกัน
![package](/images/2017/05/01/package.jpg)

แผ่นเกมที่อยู่ด้านใน ซึ่งเปิดแผ่นมาดู ไร้ริ้วรอย มีคุณภาพสูง
![game](/images/2017/05/01/result.jpg)

# ถือว่าดี แต่.....
[Vaaluu](http://vaaluu.com) เป็นบริการที่ดีสำหรับคนขี้เกียจออกไปขายแผ่น หรือแลกแผ่น แต่มีข้อเสียอันใหญ่หลวง ซึ่งไม่แน่ใจว่าตอนนี้แก้ไปหรือยัง คือ **"เก็บ Password ของ Account เป็น Plain-text หรืออย่างไร"** ในเมื่อ Email confirm ส่ง Password กลับมาให้ User ซึ่งถ้าถูก hack ก็ถือว่าจบเห่กันเลยทีเดียว ถือแม้ว่าจะใช้ HTTPS แล้วก็ตาม อยากให้ปรับปรุงตรงนี้ด้วย สำหรับใครที่อยากใช้งาน ก็ใช้ Password ที่ไม่เกี่ยวข้องกับ Account ที่สำคัญแล้วกัน จะได้ไม่ต้องมาไล่เปลี่ยนกันทีหลัง เวลาเกิดปัญหา
![plain-text](/images/2017/05/01/plain-text.jpg)

# สรุป
[Vaaluu](http://vaaluu.com) ถือว่าเป็นจุดเริ่มต้นที่ดีในการทำ platform แลกเปลี่ยนเกม มีความน่าเชื่อถือสูง (ถ้าไม่นับเรื่อง password plain-text) ส่งของรวดเร็ว และราคาไม่แพง เมื่อเทียบกับการไปร้านเกม ค่ารถ ค่าที่จอด ค่าน้ำมัน ค่า shopping ของแฟน ถือว่า [Vaaluu](http://vaaluu.com) คุ้มค่ากว่าแน่นอน และรวดเร็วด้วย แต่สำหรับคนที่อยู่แนวรถไฟฟ้าอยู่แล้ว สามารถซื้อขายแลกเปลี่ยนเกมกันได้ง่าย อาจจะมองว่าค่าส่งยังแพง และไม่คุ้มค่า ก็ถือว่าเป็นอีกหนึ่งทางเลือกที่ดีเลยทีเดียว


# Update ล่าสุด
ทาง Vaaluu ได้ Email มาหา แจ้งว่าได้ทำการแก้เรื่อง Security แล้ว ใครที่จะใช้ก็คงวางใจได้แล้วครับ
